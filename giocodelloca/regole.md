https://www.giocattolibimbo.com/il-gioco-delloca-regole-del-gioco-da-tavolo/

Giocatori: Da 2 a 6 giocatori consigliati.

Tipologia: competitivo, gioco di fortuna, gioco di percorso

Tabellone: Il tabellone da gioco è formato da 63 caselle che si susseguono a spirale. Ogni giocatore si sposta con una pedina diversa e sono compresi due dadi.

I giocatori, a turno (cominciando dal più giovane e giocando in ordine di età crescente), lanciano due dadi, poi spostano la propria pedina di un numero di caselle pari alla somma del lancio. Vince chi arriva per primo all’ultima casella con un lancio esatto, terminando il suo movimento sulla casella 63; se un giocatore ottiene un numero più alto di quello necessario per raggiungere l’ultima casella, dopo aver raggiunto la casella 63 dovrà tornare indietro. 

Sono poi presenti delle caselel speciali:

CASELLE DELL'OCA (5, 9, 18, 27, 36, 45, 54): il giocatore che si muove su una casella dell'oca si muove di un numero di caselle pari a quelle di cui si è appena spostato; la disposizione delle caselle dell’oca fa sì che se un giocatore, durante il primo turno, lancia un 9, vincerà la partita in una sola mossa;
PONTE (6): si ripete il movimento;

CASA (19): si rimane fermi per tre turni;

PRIGIONE (31): si rimane fermi finché un altro giocatore non finisce sulla stessa casella;

POZZO (52): si rimane fermi finché un altro giocatore non finisce sulla stessa casella;

LABIRINTO (42): si torna indietro alla casella 39;

SCHELETRO (58): si torna alla casella 1. 
